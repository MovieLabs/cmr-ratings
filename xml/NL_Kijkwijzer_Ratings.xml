<?xml version="1.0" encoding="UTF-8"?>
<mdcr:RatingSystem xmlns:mdcr="http://www.movielabs.com/schema/mdcr/v1.1" 
xmlns:md="http://www.movielabs.com/schema/md/v2.1/md" 
xmlns:xsi="http://www.w3.org/2001/XMLSchema-instance" 
xsi:schemaLocation="http://www.movielabs.com/schema/mdcr/v1.1 
http://www.movielabs.com/schema/mdcr/v1.1/mdcr-v1.1.xsd" 
lastValidated="2013-11-11T00:01:40" lastSave="2019-01-22T21:03:26">
  <mdcr:RatingSystemID version="1">
    <mdcr:Region>
      <md:country>NL</md:country>
      <mdcr:RegionName>NETHERLANDS</mdcr:RegionName>
    </mdcr:Region>
    <mdcr:System>Kijkwijzer</mdcr:System>
  </mdcr:RatingSystemID>
  <mdcr:AdoptiveRegion>
    <md:country>NL</md:country>
    <mdcr:RegionName>NETHERLANDS</mdcr:RegionName>
    <mdcr:Usage>
      <mdcr:Media>Film</mdcr:Media>
      <mdcr:Media>DVD</mdcr:Media>
      <mdcr:Media>TV</mdcr:Media>
      <mdcr:Environment>Home</mdcr:Environment>
      <mdcr:Environment>Theater</mdcr:Environment>
      <mdcr:Environment>Broadcast</mdcr:Environment>
    </mdcr:Usage>
  </mdcr:AdoptiveRegion>
  <mdcr:AdoptiveRegion>
    <md:country>IS</md:country>
    <mdcr:RegionName>ICELAND</mdcr:RegionName>
    <mdcr:Usage>
      <mdcr:Media>Film</mdcr:Media>
      <mdcr:Media>DVD</mdcr:Media>
      <mdcr:Environment>Home</mdcr:Environment>
    </mdcr:Usage>
  </mdcr:AdoptiveRegion>
  <mdcr:LastChecked>2019-01-22</mdcr:LastChecked>
  <mdcr:URI>http://www.movielabs.com/md/ratings/NL/Kijkwijzer/1</mdcr:URI>
  <mdcr:Notes>
    <div class="userHtml">This rating system is used on an unofficial basis in 
Belgium.</div>
  </mdcr:Notes>
  <mdcr:RatingsOrg organizationID="Nederlands Instituut voor de Classificatie   
 van Audiovisuele Media">
    <md:DisplayName>Nederlands Instituut voor de Classificatie van Audiovisuele 
   Media</md:DisplayName>
    <mdcr:ContactString>NICAM
Nederlands Instituut voor de Classificatie van Audiovisuele Media
Postbus 322
1200 AH Hilversum
tel: 085 4011690</mdcr:ContactString>
    <mdcr:URL>http://www.kijkwijzer.nl/</mdcr:URL>
    <mdcr:OrgType>Gov</mdcr:OrgType>
  </mdcr:RatingsOrg>
  <mdcr:Rating>
    <mdcr:Value ordinal="0">AL</mdcr:Value>
    <mdcr:URI>http://www.movielabs.com/md/ratings/NL/Kijkwijzer/1/AL</mdcr:URI>
    <mdcr:LinkToLogo>./imageCache/NL_Kijkwijzer_AL.png</mdcr:LinkToLogo>
    <mdcr:MinRecAge>0</mdcr:MinRecAge>
    <mdcr:MinAge>0</mdcr:MinAge>
    <mdcr:MinAgeSupervised>0</mdcr:MinAgeSupervised>
    <mdcr:HPCApplicable>true</mdcr:HPCApplicable>
    <mdcr:Descriptor language="NL">
      <mdcr:Label>AL</mdcr:Label>
      <mdcr:Definition>Niet schadelijk/Alle Leeftijden</mdcr:Definition>
      <mdcr:Explanation>
        <div class="userHtml">
          <p>De leeftijdscategorie Alle Leeftijden geeft aan dat een 
mediaproductie geen schadelijke elementen bevat.</p>
        </div>
      </mdcr:Explanation>
    </mdcr:Descriptor>
  </mdcr:Rating>
  <mdcr:Rating>
    <mdcr:Value ordinal="3">6</mdcr:Value>
    <mdcr:URI>http://www.movielabs.com/md/ratings/NL/Kijkwijzer/1/6</mdcr:URI>
    <mdcr:LinkToLogo>./imageCache/NL_Kijkwijzer_6.png</mdcr:LinkToLogo>
    <mdcr:MinRecAge>6</mdcr:MinRecAge>
    <mdcr:MinAge>0</mdcr:MinAge>
    <mdcr:MinAgeSupervised>0</mdcr:MinAgeSupervised>
    <mdcr:HPCApplicable>true</mdcr:HPCApplicable>
    <mdcr:Descriptor language="NL">
      <mdcr:Label>6</mdcr:Label>
      <mdcr:Definition>Mogelijk schadelijk tot 6 jaar</mdcr:Definition>
      <mdcr:Explanation>
        <div class="userHtml">
          <p>Binnen de leeftijdscategorie 6 kunnen onder andere mild geweld, 
dreiging met geweld, verwondingen of beelden met dreigende wezens, monsters of 
spoken voorkomen.</p>
          <p>Voorbeelden in deze categorie zijn Cars 2 en Finding Nemo.</p>
          <p>De leeftijdscategorie 6 is ontwikkeld om jonge kinderen te 
beschermen tegen 
bepaalde angstwekkende en gewelddadige media-inhouden. Het is algemeen erkend 
in de literatuur dat kinderen tot zeven jaar geen goed onderscheid maken tussen 
werkelijkheid en fantasie in de media (Davies,1997).</p>
          <p>Kinderen onder de zeven kunnen net zo goed overmatig druk of 
agressief worden 
door teken -of animatiefilms als door films met mensen van vlees en bloed 
(Valkenburg, 2008). Daarom krijgen teken -en animatiefilms waarin bepaalde 
typen geweld voorkomen met Kijkwijzer de leeftijdsindicatie 6. Kinderen onder 
de zeven zijn zeer visueel georiënteerd en kunnen angstig worden van een 
specifieke categorie beelden (Cantor, 2001). Dit zijn beelden van 
fantasiewezens of dieren die zich dreigend gedragen of er dreigend uitzien, van 
transformaties (zoals bijv. in het geval van de Hulk of Power Rangers), en van 
beelden van dieren en kinderen die fysiek iets wordt aangedaan. Daarom krijgen 
ook dit type beelden de classificatie 6 jaar.</p>
        </div>
      </mdcr:Explanation>
    </mdcr:Descriptor>
  </mdcr:Rating>
  <mdcr:Rating>
    <mdcr:Value ordinal="6">9</mdcr:Value>
    <mdcr:URI>http://www.movielabs.com/md/ratings/NL/Kijkwijzer/1/9</mdcr:URI>
    <mdcr:LinkToLogo>./imageCache/NL_Kijkwijzer_9.png</mdcr:LinkToLogo>
    <mdcr:MinRecAge>9</mdcr:MinRecAge>
    <mdcr:MinAge>0</mdcr:MinAge>
    <mdcr:MinAgeSupervised>0</mdcr:MinAgeSupervised>
    <mdcr:HPCApplicable>true</mdcr:HPCApplicable>
    <mdcr:Descriptor language="NL">
      <mdcr:Label>9</mdcr:Label>
      <mdcr:Definition>Mogelijk schadelijk tot 9 jaar</mdcr:Definition>
      <mdcr:Explanation>
        <div class="userHtml">
          <p>Binnen de leeftijdscategorie 9 kunnen onder andere geweld tegen 
kinderen of dieren, milde griezeleffecten, lijken van mensen en slachtoffers 
van een ongeluk of ziekte voorkomen.</p>
          <p>Voorbeelden van films binnen deze categorie zijn: De Griezelbus en 
Paranorman.</p>
          <p>Wanneer kinderen de kleuterfase ontgroeien krijgen zij in het 
algemeen een 
beter begrip van televisie en filmbeelden, hoewel dat nog relatief beperkt is. 
Tekenfilms, nieuws en documentaires kunnen zij goed onderscheiden, maar tot 
circa negen jaar blijven ze moeite hebben om de onechtheid van fantasy in 
speelfilms en series te herkennen. Pas vanaf hun negende krijgen kinderen 
inzicht in de fictionele aard van films en de gemaaktheid van mediaproducties 
in het algemeen. Inleven in anderen en afstand kunnen nemen zijn belangrijke 
voorwaarden voor het al dan niet optreden van media-invloeden. Tot een jaar of 
negen zijn kinderen minder goed in staat om zich te verplaatsen in anderen. Dit 
is van groot belang voor de verwerking van mogelijk schadelijke beelden, omdat 
zij tot die leeftijd de beweegredenen achter het handelen van acteurs niet goed 
inzien en de consequenties van het gedrag nog niet kunnen onderkennen. Kinderen 
tot negen jaar hebben ook vaak nog een minder goed ontwikkelde zelfcontrole dan 
oudere kinderen. Daardoor laten zij zich makkelijker overhalen tot het imiteren 
van mediagedrag en daarmee het waarderen van mediahandelingen. Diverse studies 
hebben uitgewezen dat kinderen van negen jaar of ouder aanzienlijk kritischer 
staan ten opzichte van reclamespots, geweldfilms en andere mediaproducties dan 
kinderen van acht jaar of jonger (Valkenburg, 2008).</p>
        </div>
      </mdcr:Explanation>
    </mdcr:Descriptor>
  </mdcr:Rating>
  <mdcr:Rating>
    <mdcr:Value ordinal="9">12</mdcr:Value>
    <mdcr:URI>http://www.movielabs.com/md/ratings/NL/Kijkwijzer/1/12</mdcr:URI>
    <mdcr:LinkToLogo>./imageCache/NL_Kijkwijzer_12.png</mdcr:LinkToLogo>
    <mdcr:MinRecAge>12</mdcr:MinRecAge>
    <mdcr:MinAge>0</mdcr:MinAge>
    <mdcr:MinAgeSupervised>0</mdcr:MinAgeSupervised>
    <mdcr:HPCApplicable>true</mdcr:HPCApplicable>
    <mdcr:Descriptor language="NL">
      <mdcr:Label>12</mdcr:Label>
      <mdcr:Definition>Mogelijk schadelijk tot 12 jaar</mdcr:Definition>
      <mdcr:Explanation>
        <div class="userHtml">
          <p>Binnen deze leeftijdscategorie 12 kunnen onder andere voorkomen: 
indringende, harde geweldsscènes zeer angstige/ lijdende mensen en ernstige of 
bloederige verwondingen/lijken. Verder kan er vaak seksueel taalgebruik of 
seksuele handelingen in voorkomen, een discriminerende uiting, en overmatig 
gebruik van alcohol/softdrugs of harddrugsgebruik.</p>
          <p>Voorbeelden van films in deze categorie zijn: Twilight Saga en 
James 
Bond.</p>
          <p>12 Jaar is voor Kijkwijzer een belangrijke leeftijdsindicatie voor 
geweld, 
angstaanjagende scènes, seksualiteit, discriminatie en drugsgebruik. Tussen de 
tien en twaalf jaar gaan kinderen op een andere manier naar de wereld kijken. 
Ze krijgen dan door dat mensen tot bepaalde maatschappelijke groepen behoren en 
dat deze groepen van elkaar verschillen (Hoffman, 2000). Vanaf deze leeftijd 
kunnen kinderen andere mensen en hun gedrag in het perspectief van hun 
maatschappelijke groep of positie plaatsen. Ook kunnen ze bepaald gedrag van 
mensen begrijpen en relativeren aan de hand van de context van hun 
maatschappelijke achtergrond (Hoffman, 2000).</p>
          <p>Vanaf 10 jaar gaan kinderen ook steeds beter abstract denken, en 
krijgen ze 
oog voor de meer abstractere typen humor, zoals parodie, ironie en satire 
(McGhee, 1979; Selman, 1980). Kinderen van negen tot circa twaalf jaar kunnen 
ook een visuele representatie maken van wat zij zien en de abstracte betekenis 
daarvan inpassen in hun algemene (zij het nog beperkte) kennis van de wereld om 
hen heen. In deze leeftijdsfase worden kinderen ook vanwege hun emotionele 
vermogens meer kritisch over wat zij zien en horen. Zij verwachten daarom nu 
meer en meer overtuigende acteerprestaties, zoeken karakters met een 
psychologische gelijkenis aan henzelf en krijgen steeds meer behoefte aan 
‘sociale lessen’ voor hun eigen sociaal-emotionele ontwikkeling. Mede door het 
abstracter denken zijn kinderen goed in staat de kern van de boodschap van een 
film te doorzien en verbanden te leggen tussen eerdere en latere scènes in 
mediaproducties. Ook laten zij zich niet langer door direct herkenbare 
bedreigingen beangstigen en gebruiken zij vaker dan jongere kinderen cognitieve 
middelen om de angst te reduceren. Zij kunnen dus hun angst beredeneren, het 
risico van (na)gespeelde bedreigingen inschatten en bij voldoende aanwijzingen 
voor de onechtheid ervan afstand nemen. Ten opzichte van pubers zijn de negen 
tot twaalfjarige kinderen echter toch nog makkelijker te beïnvloeden. Het duurt 
bijvoorbeeld tot circa het twaalfde jaar voor kinderen ook voldoende en 
beredeneerd afstand kunnen nemen van abstractere gevaren zoals 
oorlogsdreigingen in veraf gelegen landen of andere zeer realistisch ogende 
bedreigingen. Ook het gebruik van middelen, het voorkomen van discriminatie en 
het zien van seks kan bij kinderen onder de twaalf jaar nog tot ongewenste 
reacties en gevoelens leiden, doordat zij die inhouden nog niet goed kunnen 
plaatsen.</p>
        </div>
      </mdcr:Explanation>
    </mdcr:Descriptor>
  </mdcr:Rating>
  <mdcr:Rating>
    <mdcr:Value ordinal="12">16</mdcr:Value>
    <mdcr:URI>http://www.movielabs.com/md/ratings/NL/Kijkwijzer/1/16</mdcr:URI>
    <mdcr:LinkToLogo>./imageCache/NL_Kijkwijzer_16.png</mdcr:LinkToLogo>
    <mdcr:MinRecAge>16</mdcr:MinRecAge>
    <mdcr:MinAge>0</mdcr:MinAge>
    <mdcr:MinAgeSupervised>0</mdcr:MinAgeSupervised>
    <mdcr:HPCApplicable>true</mdcr:HPCApplicable>
    <mdcr:Descriptor language="NL">
      <mdcr:Label>16</mdcr:Label>
      <mdcr:Definition>Mogelijk schadelijk tot 16 jaar</mdcr:Definition>
      <mdcr:Explanation>
        <div class="userHtml">
          <p>Binnen de leeftijdscategorie 16 kunnen onder andere voorkomen: 
indringende, harde of meedogenloze geweldsacties of seksueel geweld, hevige 
angstaanjagende beelden of griezeleffecten. Verder valt in deze 
leeftijdscategorie: vele nadrukkelijke seksuele handelingen, tijdens de 
handelingen (details van) genitaliën en overmatig gebruik van alcohol/softdrugs 
of harddrugsgebruik dat in een gunstig daglicht wordt geplaatst.</p>
          <p>Voorbeelden van films in deze categorie zijn: Django Unchained en 
Paranormal 
Activity.</p>
          <p>Vanaf een jaar of 12 gebruiken kinderen films en 
televisieprogramma’s steeds 
vaker om sociale lessen te leren en om te zien hoe acteurs dagelijkse 
problemen, 
waar zij zelf ook mee worstelen, oplossen (Valkenburg, 2008). Met name jonge 
adolescenten kunnen zich sterk identificeren met realistische acteurs. De late 
kindertijd en adolescentie zijn perioden waarin kinderen en jongeren een 
voorbeeld kunnen nemen aan bepaalde psychologische en sociale kenmerken van 
mediafiguren, helden en idolen. Pas vanaf een jaar of twaalf kunnen kinderen 
empathie voor anderen goed onderscheiden van eigen gevoelens en kunnen zij die 
gevoelens in een kader van moreel besef plaatsen. Oudere kinderen zijn dan ook 
beter in staat dan kinderen onder de twaalf om volwassen normen over goed en 
kwaad te betrekken bij het zien van allerlei media-inhouden. Toch betekent dit 
niet dat jongeren alle beelden probleemloos kunnen volgen. De media tonen 
jongeren legio voorbeelden voor crimineel gedrag en het is bekend dat jongeren, 
vooral jongens, zich sterk kunnen identificeren met criminele mediahelden 
(Nikken, 2007). Onderzoek wijst uit dat crimineel gedrag onder jongeren een 
piek 
vertoont gedurende de adolescentieperiode en daarna weer afneemt. De grootste 
groep van jeugdige delinquenten houdt zich bezig met opportunistisch delinquent 
gedrag: vandalisme, winkeldiefstal en vechten (Junger Tas, 2000). Risicovol, 
delinquent gedrag blijkt aantrekkelijk te zijn voor jongeren, omdat zij per 
definitie nog enigszins buiten de maatschappij staan en nog niet zoveel te 
verliezen hebben als ouderen.</p>
          <p>Jongeren zijn in de adolescentieperiode op zoek naar een nieuwe 
identiteit en de 
daarbij behorende grenzen. Ze zijn in deze periode doelbewust op zoek naar 
informatie en ideeën die ze kunnen gebruiken bij dit proces. De media en 
mediahelden spelen in dit proces een belangrijke rol (Strasburger, 1995). Omdat 
bekend is dat juist adolescenten een voorbeeld kunnen nemen aan agressieve 
helden in de media, hebben we in Kijkwijzer bepaalde typen geweld verbonden met 
de leeftijdsindicatie van 16 jaar. Het is bekend dat angst voor geweld en 
horrorfilms juist in de adolescentietijd vaak voorkom</p>
        </div>
      </mdcr:Explanation>
    </mdcr:Descriptor>
  </mdcr:Rating>
  <mdcr:Reason language="en" reasonID="G">
    <mdcr:Label />
    <mdcr:Definition>Geweld</mdcr:Definition>
    <mdcr:Explanation>
      <div class="userHtml">
        <p>Audiovisueel geweld kan verscheidene schadelijke gevolgen hebben. 
Het kijken 
naar mediageweld kan onder andere (a) de agressie van kinderen aanwakkeren, (b) 
kinderen afstompen voor geweld, en (c) kinderen angstig maken (Potter, 1999; 
Nikken, 2007). In Kijkwijzer hebben we met deze drie negatieve effecten 
rekening 
gehouden. De classificatie die geweld krijgt is gebaseerd op bestaande 
theorieën 
over de invloed van mediageweld op de twee eerste effecten: agressief gedrag en 
 
afstomping. In het onderdeel over angst komt ook geweld in mediaproducties aan 
bod, maar dan vanuit theorieën over de typen mediageweld die angst bij kinderen 
van verschillende leeftijden oproepen.</p>
        <p>Het is bekend dat mediageweld niet altijd tot agressief gedrag en 
afstomping 
leidt (Potter, 1999). Een documentaire over de toename van geweld onder 
jongeren, waarin gewelddadige scènes voorkomen om dit probleem aan de kaak te 
stellen, is natuurlijk niet te vergelijken met een horrorfilm waarin een 
hoofdpersoon met een kettingzaag op zijn tegenstanders afgaat. De documentaire 
is wellicht gemaakt met het doel om geweld te ontmoedigen, terwijl het in de 
horrorfilm wordt verheerlijkt. Natuurlijk gebruiken kijkers de context waarin 
het mediageweld wordt uitgevoerd om betekenis te construeren uit de beelden. 
Uit 
onderzoek blijkt dat verschillende contextkenmerken van mediageweld de kans op 
agressief gedrag en/of afstomping verhogen (Potter, 1999). We zullen de 
belangrijkste contextkenmerken achtereenvolgens noemen.</p>
        <p>Een eerste kenmerk dat agressie en afstomping verhoogt, is het 
realiteitsgehalte 
van het geweld. Het realiteitsgehalte van mediaproducten bepaalt hun 
geloofwaardigheid. In dit classificatiesysteem gaan we ervan uit dat geweld dat 
in de ogen van kinderen niet geloofwaardig is, geen of weinig schadelijke 
gevolgen voor hen heeft. Men dient hierbij echter te beseffen dat 
geloofwaardigheid sterk leeftijdsafhankelijk is. Wat volgens volwassenen 
onschuldig (Power Rangers, Pokémon) of met opzet overdreven is (James Bond), 
kan 
voor jonge kinderen wél realistisch en geloofwaardig zijn.</p>
        <p>Een tweede kenmerk van mediageweld dat met name afstomping 
stimuleert is de mate 
waarin de gevolgen van het geweld in beeld worden gebracht (bloed, ernstige 
verwondingen, verminkingen). Het vaker zien van dit soort beelden verhoogt de 
kans dat kijkers afstompen of onverschillig worden voor geweld (zie bijv. Linz 
et al., 1994).</p>
        <p>Een derde contextkenmerk waarvan het bekend is dat het agressie 
verhogend werkt, 
is de mate waarin de geweldpleger sympathiek is. Hoewel het geweld van slechte 
schurken of maniakken vaak meer indruk maakt, wordt agressief gedrag vooral 
bevorderd door het geweld van personen met wie men zich enigszins kan 
identificeren (Paik &amp; Comstock, 1994).</p>
        <p>Een vierde contextkenmerk is de mate waarin het geweld 
gerechtvaardigd is. Vaak 
is er voor de goede partij in een verhaal een legitieme reden om geweld te 
gebruiken, bijvoorbeeld om natuurrampen tegen te gaan of onschuldige 
slachtoffers te redden. Het zien van gerechtvaardigd geweld kan voor jongere en 
oudere kijkers reden zijn om lichter te denken over geweld in de werkelijkheid 
(Paik &amp; Comstock, 1994).</p>
        <p>Het laatste kenmerk is de mate waarin het geweld bestraft wordt. 
Indien geweld 
op de een of andere wijze gestraft wordt, verkleint dit de kans op 
agressiviteit 
bij de kijker. In mediaproducties behoren de helden van kinderen over het 
algemeen tot de goede partij. Ze zijn slim, machtig en aantrekkelijk, en worden 
zelden op hun vingers getikt of gehinderd bij hun gewelddadige acties. Diverse 
onderzoeken suggereren dat beloond geweld door de goede partij een agressie 
verhogend effect heeft (bijv. Bandura, 1986).</p>
      </div>
    </mdcr:Explanation>
    <mdcr:LinkToLogo>./imageCache/NL_Kijkwijzer_geweld.png</mdcr:LinkToLogo>
  </mdcr:Reason>
  <mdcr:Reason language="en" reasonID="A">
    <mdcr:Label />
    <mdcr:Definition>Angst</mdcr:Definition>
    <mdcr:Explanation>
      <div class="userHtml">
	<p>Angsteffecten zijn sterk afhankelijk van het cognitieve 
ontwikkelingsniveau van de kijker. Uit onderzoek blijkt dat volwassenen en 
oudere kinderen op twee manieren naar een angstaanjagende film kunnen kijken. 
Ze kunnen emoties toelaten en er lekker voor gaan zitten om te griezelen. Maar 
ze kunnen ook emotioneel afhaken door te denken dat hetgeen ze zien niet echt 
is. In deze gevallen passen volwassen kijkers en oudere kinderen een mechanisme 
toe dat in de Angelsaksische literatuur ‘adult discount’ wordt genoemd.</p>
<p>Uit onderzoek blijkt dat kinderen onder de negen deze zogenoemde ‘adult 
discount’ nog niet kunnen inzetten als ze naar fictie kijken. Kinderen onder de 
negen weten soms best dat iets fantasie is, maar toch kunnen ze die kennis 
tijdens het kijken nog niet gebruiken bij het verwerken van angstwekkende 
media-inhouden (Harris, 2000). In Kijkwijzer hebben we hiermee rekening 
gehouden door specifiek te kijken naar elementen die een aanwijzing geven voor 
de onechtheid van producties. Uit onderzoek blijkt dat mensen banger worden van 
gevaren die dicht bij hen in de buurt gebeuren, of in ieder geval voorstelbaar 
zijn, dan van gevaren die ver van hun bed zijn. Dat geldt voor nieuws en 
entertainment. Kijkwijzer houdt om die reden rekening met het realisme van de 
omgeving bij de angstaanjagende scènes. 
 </p>
<p>
Angstaanjagende beelden die zich in een alledaagse context afspelen kunnen 
gemakkelijk worden geassocieerd met voorwerpen of gebeurtenissen die in het 
dagelijks leven van kinderen gewoon zijn, zoals speelgoed, een schoolgebouw of 
een strandbezoek. In Poltergeist wordt de angst geassocieerd met de televisie 
en raakt het speelgoed bezeten van boze geesten. In Jaws wordt de angst 
geassocieerd met de zee en het strand. Angstreacties blijken intenser en 
langduriger te zijn als zij na confrontatie met herkenbare situaties of 
objecten opnieuw worden opgeroepen. Dat verklaart waarom sommige films als Jaws 
en Psycho eerder tot langdurige en intense angsten leiden dan films met een 
verre context, zoals Indiana Jones. Daarnaast wordt rekening gehouden met het 
voorkomen van personages met fantasiekenmerken, omdat de aanwezigheid van zulke 
karakters een extra mogelijkheid biedt om afstand te kunnen nemen van een 
angstaanjagende productie. 
 </p>
<p>
Binnen de categorie angst zijn verder drie elementen belangrijk: dingen die er 
beangstigend uitzien,  personen in een productie die angstig zijn of lijden, en 
geluiden en griezelige horroreffecten. Uit onderzoeken weten we dat dit de drie 
belangrijkste manieren zijn waarop kinderen bang kunnen worden van mediabeelden 
 (Valkenburg, 2008): angst door het observeren van ‘enge’ dingen, door het 
inleven met andere personen en door het interpreteren van (aangeleerde) 
signalen die een voorbode zijn van angstige elementen of die daarmee gepaard 
gaan. Bij waarneembare gevaren gaat het om zaken als verwondingen, lijken, 
zelfverminking en zelfmoord. Daarnaast wordt ook rekening gehouden met 
opvallende zaken waarvan bekend is dat zij vooral bij heel jonge kinderen tot 
angsten kunnen leiden, zoals monsters, heksen, enge dieren en fysieke 
bedreigingen van kinderen of dieren. Tot slot, horen typische griezeleffecten 
bij de waarneembare gevaren. Het aanschouwen van zulke situaties en effecten 
kan bij kinderen tot gevolg hebben dat zij hevig schrikken, zich ongemakkelijk 
voelen en uiteindelijk zelfs nachtmerries krijgen. Afhankelijk van de 
intensiteit van deze beelden en de context (type productie en realisme) leidt 
de aanwezigheid van angstaanjagende elementen tot 6, 9, 12 of 16 jaar.
Een tweede inhoudskenmerk dat angst verhogend kan werken is het zien van 
angstige mensen of van personen die ernstig lijden. Vaak worden gevaren in de 
media afgebeeld via de angsten van hoofdpersonen. Het daadwerkelijke gevaar 
hoeft dan niet expliciet in beeld te zijn, alleen de angst van de hoofdpersonen 
is al genoeg om een kijker de stuipen op het lijf te jagen. Het mechanisme dat 
aan dit proces ten grondslag ligt is empathie met de hoofdpersoon. Empathie met 
anderen is een aangeboren kenmerk van mensen en treedt al op vanaf zeer jonge 
leeftijd. Het zien van angstige personen in een mediaproductie kan via de 
opgewekte empathie bij de kijker gevoelens van onrust overbrengen. De kijker 
leeft mee met personages in een productie en neemt diens angstgevoelens over. 
De observatie van iemand die ernstig lijdt, bijvoorbeeld als gevolg van pijn, 
kan bij de kijker via empathie ook angst opwekken. Het lijden is iets dat 
afwijkt van het gangbare en onzekerheid over de toekomst in zich meedraagt. Bij 
het meeleven gaat het overigens niet alleen om mensen, maar ook om ‘anderen’, 
zoals mensachtigen en dieren. Het gaat immers om de identificatie met 
psychologische kenmerken van de personages. De kijker kan zich herkennen in de 
personages en leeft mee. Juist voor kinderen kan het dan ook gaan om 
niet-realistische, maar wel mensachtige wezens.
 </p>
<p>
Een derde kenmerk dat kan bijdragen aan de angstwekkendheid van een productie 
zijn de geluidseffecten en de muziek. Al in de jaren vijftig vonden Himmelweit, 
Openheim en Vince (1958) dat kinderen specifieke geluidseffecten, in het 
bijzonder muziek, angstwekkende elementen van films vonden. Ook andere studies 
wijzen uit dat het toevoegen van angstaanjagende muziek aan een film de 
angstreacties erop kan verhogen. In een studie van Thayer en Levenson (1983), 
bijvoorbeeld, werd gevonden dat de toevoeging van zogenoemde ‘horrormuziek’ aan 
een documentaire over industriële ongelukken tot meer angst leidde dan de 
toevoeging van gewone ‘documentairemuziek’.
</p>
      </div>
    </mdcr:Explanation>
    <mdcr:LinkToLogo>./imageCache/NL_Kijkwijzer_angst.png</mdcr:LinkToLogo>
  </mdcr:Reason>
  <mdcr:Reason language="en" reasonID="S">
    <mdcr:Label />
    <mdcr:Definition>Seks</mdcr:Definition>
    <mdcr:Explanation>
      <div class="userHtml">
        <p>Seksualiteit is een inhoudskenmerk waarop mediaproducten over de 
gehele wereld geclassificeerd worden. De twee consumentenonderzoeken die ten 
grondslag liggen aan Kijkwijzer hebben beide uitgewezen dat ook Nederlandse 
ouders het belangrijk vinden om te weten of er seks in een mediaproduct 
voorkomt. Veel ouders zijn er van overtuigd dat het onwenselijk is om kinderen 
al jong naar seks te laten kijken (Valkenburg, 1997).</p>
        <p>In inhoudsanalyses over de aard en frequentie van seks in de media 
wordt 
geconstateerd dat er aan het eind van de jaren negentig meer seks in de media 
aanwezig is dan ooit tevoren en dat de seks ook nadrukkelijker in beeld wordt 
gebracht (Donnerstein en Smith, 2001; Kunkel et al., 2005). Opgemerkt moet 
echter worden dat het begrip seks in deze inhoudsanalyses ruim is 
geïnterpreteerd. Het gaat bijvoorbeeld om handelingen als strelen, kussen, en 
geslachtsgemeenschap, maar ook om afbeeldingen van schaars of uitdagend geklede 
personages, en om gesprekken over seks. De mogelijk schadelijke effecten van 
seks in televisieprogramma’s of films op kinderen jonger dan 16 jaar is 
tegenwoordig een belangrijk onderwerp op de academische agenda. In het 
afgelopen decennium zijn tientallen studies uitgevoerd naar het verband tussen 
het bekijken van seks op televisie of in films en de houding en het gedrag van 
kinderen en jongeren (Nikken, 2009). Deze studies geven aan dat het zien van 
seks in de media door kinderen of jongeren niet geheel risicovrij is (Peter 
&amp; 
Valkenburg, 2008, 2009). Door het gebrek aan voldoende effectstudies zijn we in 
het geval van seks ook aangewezen op educated guesses. Hoewel er geen 
empirische onderbouwing voor is, wordt van jonge kinderen verondersteld dat zij 
heftige seksuele handelingen nog niet goed interpreteren, omdat ze nog geen 
ervaring hebben met seks.</p>
        <p>Een mogelijk misverstand is dat zij deze handelingen als geweld 
opvatten, 
hetgeen hen angstig zou kunnen maken. Dat is een schadelijk gevolg. Een ander 
mogelijk schadelijk gevolg is dat zij onzeker worden over volwassenen in hun 
omgeving. Onder kinderen van acht tot twaalf jaar hebben enkele studies 
uitgewezen dat deze kinderen zich vooral ongemakkelijk kunnen voelen bij het 
zien van beelden van seks en ander intiem gedrag (Wartella et al., 2000; 
Cantor, Mares &amp; Hyde, 2003). Vooral kinderen die zelf nog niet aan seks toe 
zijn, geven aan dat zij liever niet met zoenen, vrijen en al te intiem 
knuffelgedrag van volwassenen geconfronteerd willen worden. Een ander mogelijk 
schadelijk gevolg voor oudere kinderen is dat zij zich op basis van wat zij 
zien 
in audiovisuele producties een onwenselijk idee vormen over wat seks inhoudt. 
Seksualiteit in de media wordt immers veelal gepresenteerd op manieren die ver 
van de realiteit staan. Seks in fictie is bijvoorbeeld zelden gepland. De 
deelnemers, die vaak perfect gevormd zijn, storten zich, zodra ze samen in een 
ruimte zijn in pure hartstocht op elkaar. Voorbehoedmiddelen worden zelden 
gebruikt en vrouwen die aanvankelijk niet willen, geven zich na een beetje 
aandrang vaak toch in volle overgave over. Voor zover het onderzoek het toelaat 
is het wel aannemelijk dat jongeren dit beeld overnemen en een meer liberale 
houding ontwikkelen over seksualiteit (Nikken, 2009). Daarnaast is het niet uit 
te sluiten dat sommige jongeren door de media ook eerder overgaan tot seksueel 
gedrag en met name grensoverschrijdend seksueel gedrag. Het risico dat jeugdige 
kijkers verkeerde ideeën aan seksuele mediapresentaties overhouden, bestaat met 
name bij adolescenten die het beeld in de media geloofwaardig en relevant voor 
hun ontwikkeling vinden. Omdat kinderen in deze leeftijdsfase midden in een 
identiteitsontwikkeling zitten, waarin seksualiteit een belangrijke rol speelt, 
zijn ze naarstig op zoek naar informatie over seksuele relaties.</p>
      </div>
    </mdcr:Explanation>
    <mdcr:LinkToLogo>./imageCache/NL_Kijkwijzer_seks.png</mdcr:LinkToLogo>
  </mdcr:Reason>
  <mdcr:Reason language="en" reasonID="T">
    <mdcr:Label />
    <mdcr:Definition>Taal</mdcr:Definition>
      <mdcr:Explanation>
        <div class="userHtml">
          <p>Uit het consumentenonderzoek bleek dat ouders zich relatief veel 
zorgen maken over de grote hoeveelheid grof taalgebruik in de media en hier 
graag over geïnformeerd willen worden. Kijkwijzer voorziet in deze behoefte. 
Hoewel grof taalgebruik als inhoudsclassificatie is opgenomen, is er in 
tegenstelling tot de andere inhoudscategorieën, in het geval van grof 
taalgebruik voor gekozen deze niet aan een bepaalde leeftijdscategorie te 
verbinden. Bij de proefclassificaties vonden we veel voorbeelden van grof 
taalgebruik, ook door personages met wie kinderen zich zouden kunnen 
identificeren.</p>
<p>	    
Het is aannemelijk dat kinderen hieraan een voorbeeld nemen. Dat is een 
mogelijk schadelijk gevolg. Het is echter de vraag welke leeftijd het meest 
gevoelig is voor de effecten van grof taalgebruik. Kinderen van twee imiteren 
immers al regelmatig slogans en zinsneden van de televisie. Grof taalgebruik en 
schuttingtaal lijken echter ook frequent binnen subculturen van oudere kinderen 
en adolescenten overgenomen te worden. Om deze reden hebben we ervoor gekozen 
ouders wel te informeren over de aanwezigheid van grof taalgebruik, maar deze 
aanwezigheid niet te verbinden met een leeftijdsindicatie.
	    </p>
        </div>
      </mdcr:Explanation>
    <mdcr:LinkToLogo>./imageCache/NL_Kijkwijzer_taal.png</mdcr:LinkToLogo>
  </mdcr:Reason>
  <mdcr:Reason language="en" reasonID="D">
    <mdcr:Label />
    <mdcr:Definition>Disriminatie</mdcr:Definition>
      <mdcr:Explanation>
        <div class="userHtml">
          <p>Uit onderzoek blijkt dat ouders graag geïnformeerd worden over 
discriminatoire uitingen in de media. Mede door de resultaten van dit 
consumentenonderzoek is discriminatie als inhoudscategorie in Kijkwijzer 
opgenomen. Kijkwijzer hanteert een brede definitie van discriminatie. Onder 
discriminatie verstaan we elke uiting waarin bepaalde bevolkingsgroepen als 
inferieur worden afgeschilderd op grond van ras, religie, huidskleur, sekse, 
nationaliteit of etnische afstamming.</p>
<p> 
Er kan onderscheid gemaakt worden tussen directe en indirecte discriminatie. 
Vormen van indirecte discriminatie zijn onder andere beledigen, pesten, fysiek 
bedreigen en aanvallen. Vormen van directe discriminatie zijn bijdragen aan 
negatieve stereotypering, oproepen tot discriminatie of bestaansrecht ontkennen 
(Tan, 2003). Kijkwijzer gaat uit van discriminatoire uitingen waarin opgeroepen 
wordt tot discriminatie van een groep in algemene termen. Een voorbeeld van 
directe discriminatie is een scène uit As Good As it Gets waarin de 
hoofdpersoon een Joods stel aantreft in een restaurant. De man en vrouw zijn 
druk in gesprek als de hoofdpersoon zegt: “Appetites are not as big as your 
noses, huh?” Seksisme of vrouwonvriendelijkheid valt ook onder discriminatie 
omdat personen op grond van geslacht als ondergeschikt worden behandeld. 
Onderzoek (Hansen &amp; Hansen, 2000) wijst uit dat seksisme in de media op 
zowel jongens als meisjes mogelijk schadelijke effecten kan hebben.</p>
<p> 
Bijvoorbeeld het kijken naar videoclips kan bijdragen aan de vorming van 
seksistische attitudes. Seksisme wordt in de clips vaak in een positief 
daglicht geplaatst, het wordt uitgevoerd door idolen, hetgeen een belangrijke 
voorwaarde is voor grote media-effecten. Dit kan leiden tot negatieve attitudes 
ten aanzien van de vrouw (zie voor een overzicht, Hansen &amp; Hansen, 2000; 
Nikken, (2009). Met name de zogenoemde ‘seksuele objectivering’ van de vrouw in 
videoclips krijgt in dit type onderzoek de aandacht. Met seksuele objectivering 
wordt bedoeld dat vrouwen in de clips worden gereduceerd tot een seksueel 
lustobject. Ze worden afgebeeld in een onderdanige en willige rol en hun enige 
functie is de mannelijke hoofdpersoon of het publiek te vermaken of seksueel op 
te winden. Blootstelling aan seksuele objectivering van vrouwen in de media 
blijken vooral meisjes in de vroege adolescentie negatief te beïnvloeden 
(Aubrey, 2006; Slater &amp; Tiggemann, 2002). De objectivering van vrouwen in 
de clips kan verschillende effecten hebben. In de eerste plaats kunnen de 
seksistische normen die de clips verkondigen via een proces van priming 
‘geïnternaliseerd’ worden. Dit kan bij zowel mannen als vrouwen gebeuren 
(Hansen &amp; Hansen, 2000). Ook al lijkt onderzoek uit te wijzen dat seksisme 
in de media op zowel jongens als meisjes mogelijk schadelijke effecten kan 
hebben, blijft de vraag welke leeftijdsclassificaties het best passen bij deze 
mogelijk schadelijke effecten. Op basis van de literatuur naar 
identiteitsontwikkeling in de adolescentie, is er reden aan te nemen dat de 
preadolescentie en vroege adolescentie met name een gevoelige tijd is om 
seksistische en seksueel objectiverende normen over te nemen. De vroege 
adolescentie kenmerkt zich door grote onzekerheid over seksualiteit en de 
sekserol-identiteit. Wanneer seksisme verbonden moet worden aan een 
leeftijdsindicatie, lijkt de leeftijdscategorie 12 derhalve het meest geschikt. 
Een ander mogelijk schadelijk gevolg van discriminatie in audiovisuele media is 
dat kinderen deze handelingen als gewoon gaan beschouwen. Indien ze als stoer of 
macho worden voorgesteld, is het zelfs mogelijk dat ze als nastrevenswaardig 
worden gezien. </p>
        </div>
      </mdcr:Explanation>
<mdcr:LinkToLogo>./imageCache/NL_Kijkwijzer_disriminatie.png</mdcr:LinkToLogo>
  </mdcr:Reason>
  <mdcr:Reason language="en" reasonID="H">
    <mdcr:Label />
    <mdcr:Definition>Drugs</mdcr:Definition>
      <mdcr:Explanation>
        <div class="userHtml">
          <p>Net als bij discriminatie is een mogelijk schadelijk gevolg van 
harddrugsgebruik en overmatig softdrugs- en alcoholgebruik in audiovisuele 
media dat kinderen deze handelingen als gewoon gaan zien. Wanneer het gebruik in 
een positief daglicht wordt geplaatst, is het zelfs mogelijk dat kinderen en 
adolescenten het als nastrevenswaardig zien. Het is bekend dat veel personages 
in films en televisieseries alcohol drinken. Vaak gaat het om personages met 
wie kinderen zich kunnen identificeren. 
</p>
<p>Uit onderzoek blijkt dat alcohol- en drugsgebruik vaak in de adolescentietijd 
begint (Strasburger, 1995). Het is dan ook plausibel te veronderstellen dat 
kinderen in deze periode met name ontvankelijk zijn voor informatie over alcohol 
en drugs. Kijkwijzer houdt hier rekening mee. Wanneer harddrugsgebruik, 
overmatig softdrugs- en/of alcoholgebruik in een gunstig daglicht geplaatst 
worden, krijgt een productie de leeftijdsindicatie 16. Wanneer het niet wordt 
aangeraden of slechts impliciet wordt afgeraden, krijgt de mediaproductie de 
leeftijdsindicatie 12. Wanneer het expliciet wordt afgeraden, krijgt de 
productie AL. 
</p>
        </div>
      </mdcr:Explanation>
    <mdcr:LinkToLogo>./imageCache/NL_Kijkwijzer_drugs.png</mdcr:LinkToLogo>
  </mdcr:Reason>
</mdcr:RatingSystem>
